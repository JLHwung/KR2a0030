# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.091552
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四十一
<pb:KR2a0030_WYG_041-1a>¶
欽定四庫全書¶
　五代史巻四十一¶
宋　　　歐　　　陽　　　修　　　撰¶
¶
雜傳第二十九¶
盧光稠譚全播皆南康人也光稠状貌雄偉無他才能¶
而全播勇敢有識略然全播常竒光稠為人唐末羣盗¶
起南方全播謂光稠曰天下洶洶此真吾等之時無徒¶
守此貧賤為也乃相與聚兵為盗衆推全播為主全播¶
曰君徒為賊乎而欲成功乎若欲成功當得良帥盧¶
<pb:KR2a0030_WYG_041-1b>¶
公堂堂真君等主也衆陽諾之全播怒㧞劒擊木三斬¶
之曰不從吾令者如此木衆懼乃立光稠為帥是時王¶
潮攻䧟嶺南全播攻潮取其䖍韶二州又遣光稠弟光¶
睦攻潮州光睦好勇而輕進全播戒其持重不聼度其¶
必敗乃為竒兵伏其歸路光睦果敗走潮人追之全播¶
以伏兵邀擊大敗之遂取潮州是時劉巖起南海擊走¶
光睦以兵數萬攻䖍州光稠大懼謂全播曰䖍潮皆公¶
<pb:KR2a0030_WYG_041-2a>¶
取之今日非公不能守也全播曰吾知劉巖易與爾乃¶
選精兵萬人伏山谷中陽治戰地於城南告巖戰期以¶
老弱五千出戰戰酣偽北巖急追之伏兵發巖遂大敗¶
光稠第戰功全播悉推諸将光稠心益賢之梁初江南¶
嶺表悉為吳與南漢分據而光稠獨以䖍韶二州請命¶
於京師願通道路輸貢賦太祖為置百勝軍以光稠為¶
防禦使兼五嶺開通使又建鎮南軍以為留後開平五¶
年光稠病以符印屬全播全播不受光稠卒全播立其¶
子延昌而事之延昌好遊獵其将黎求閉門拒延昌延¶
<pb:KR2a0030_WYG_041-2b>¶
昌見殺求因謀殺全播全播懼稱疾不出求乃自立請¶
命於梁乾化元年拜求防禦使求暴病死其将李彦圖¶
自立全播益懼遂稱疾篤杜門自絶彦圖疑之使人覘¶
其動静全播應覘為状以自免彦圗死州人相率詣全¶
播第扣門請之全播乃起遣使請命於梁拜防禦使全¶
播治䖍州七年有善政楊隆演遣劉信攻破䖍州以全¶
播歸廣陵卒年八十五當盧氏時劉龑已取韶州及全¶
<pb:KR2a0030_WYG_041-3a>¶
播被執䖍州遂入於吳¶
雷滿武陵人也為人兇悍獢勇文身斷髪唐廣明中湖¶
南饑盗賊起滿與同里人區景思周岳等聚諸蠻數千¶
獵於大澤中乃擊鮮釃酒擇坐中豪者補置伍長號土¶
團軍諸蠻從之推滿為帥是時髙駢鎮荆南召滿𨽻麾¶
下使以蠻軍擊賊駢徙淮南滿從至廣陵逃歸殺刺史¶
崔翥遂據朗州請命於唐昭宗以澧朗為武貞軍拜滿¶
節度使是時澧陽人向瓌殺刺史吕自牧據澧州而溪¶
洞諸蠻宋鄴昌師益等皆起兵剽掠湖外滿亦以輕舟¶
<pb:KR2a0030_WYG_041-3b>¶
上下荆江攻刼州縣楊行宻攻杜洪於鄂州荆南成汭¶
出兵救洪汭戰敗溺君山滿襲破荆南不能守¶
焚掠殆盡而去滿嘗鑿深池於府中客有過者召宴池¶
上指其水曰蛟龍水怪皆窟於此盖水府也酒酣取坐¶
上器擲池中因祼而入取器嬉水上乆之乃出治衣復¶
坐意氣自若滿居朗州引沅水塹其城上為長橋為不¶
可攻之計天祐中滿卒子彦恭自立彦恭附於楊行宻¶
<pb:KR2a0030_WYG_041-4a>¶
亦嘗攻刼為荆湖患開平元年馬殷發兵攻彦恭彦恭¶
恃塹為阻逾年不能破三年彦恭奔於楊行宻馬殷擒¶
其弟彦雄等七人送於梁斬於汴市彦恭卒於淮南澧¶
朗遂入於楚¶
鍾傳洪州髙安人也事州為小校黃巢攻掠江淮所在¶
盗起徃徃據州縣傳以州兵擊賊頻勝遂逐觀察使自¶
稱留後唐以洪州為鎮南軍拜傳節度使江夏伶人杜¶
洪者亦據鄂州楊行宻屢攻之洪頗倚傳為首尾乆之¶
洪敗死是時危全諷韓師德等分據撫吉諸州傳皆不¶
<pb:KR2a0030_WYG_041-4b>¶
能節度以兵攻之稍聼命獨全諷不能下乃自率兵圍¶
其城城中夜火起諸将請急攻之傳曰吾君子不迫¶
人之危乃掃地祭天嚮城再拜祝曰全諷不降非民之¶
罪願天止火全諷聞之明日乃亦聼命請以女妻傳子¶
匡時傳居江西三十餘年累拜太保中書令封南平王¶
天祐三年傳卒子匡時自稱留後請命於唐全諷曰聼¶
鍾郎為節度使三年吾将自為之巳而傳養子延規與¶
<pb:KR2a0030_WYG_041-5a>¶
匡時爭立乞兵於楊渥渥遣秦裴等攻匡時匡時敗被¶
執歸於廣陵開平三年全諷等起兵江西謀復鍾氏故¶
地全諷為楊隆演将周本所敗江西遂入於吳¶
趙匡凝字光儀蔡州人也其父德諲事秦宗權為申州¶
刺史宗權反德諲攻下㐮陽梁太祖攻蔡州宗權屢敗¶
德諲乃以山南東道七州降梁太祖初鎮宣武嘗為宗¶
權所困聞德諲降大喜表為行營副都統河陽保義義¶
昌三節度行軍司馬㑹其兵以攻蔡州破之德諲功多¶
德諲卒子匡凝自立是時成汭死雷彦恭襲取荆南匡¶
<pb:KR2a0030_WYG_041-5b>¶
凝遣其弟匡明逐彦恭太祖表匡凝荆㐮節度使以匡¶
明為荆南留後是時唐衰藩鎮不復奉朝廷獨匡凝兄¶
弟貢賦不絶匡凝為人氣貌雄偉性方嚴喜自脩餙頗¶
好學問聚書數千巻為政有威惠太祖攻兖州朱瑾求¶
救於晉晉遣史儼等將兵數千救瑾瑾敗與儼等奔於¶
淮南晉王李克用遣人以書幣假道於匡凝以聘於楊¶
行宻求歸儼等晉王使者為梁得太祖大怒是時梁巳¶
<pb:KR2a0030_WYG_041-6a>¶
破兗鄆遣氏叔琮康懷英等攻匡凝叔琮取泌随二州¶
懷英取鄧州匡凝懼請盟乃止太祖已弑昭宗将謀代¶
唐畏匡凝兄弟不從遣使告之匡凝對使者流涕答曰¶
受唐恩深不敢妄有佗志太祖遣楊師厚攻之太祖以¶
兵殿漢北匡凝戰敗以輕舟奔於楊行宻師厚進攻荆¶
南匡明奔於蜀匡凝至廣陵行宻見之戲曰君在鎮城¶
輕車重馬歲輸於梁今敗乃歸我乎匡凝曰僕世為唐¶
臣歲時職貢非輸賊也今以不從賊之故力屈歸公惟¶
公生死之耳行宻厚遇之其後行宻死楊渥稍不禮之¶
<pb:KR2a0030_WYG_041-6b>¶
渥方宴食青梅匡凝顧渥曰勿多食發小兒熱諸将以¶
為嫚渥遷匡凝海陵後為徐温所殺匡明卒於蜀¶
　五代史巻四十一¶
<pb:KR2a0030_WYG_041-7a>¶
　五代史巻四十一考證¶
盧光稠傳全播戒其持重不聼度其必敗○閣本度字¶
　下無其字¶
雷滿傳汭戰敗溺君山○閣本無水字¶
取器嬉水上○南本取字下有其字¶
鍾傳傳城中夜火起諸将請急攻之○監本闕城中夜¶
　火起諸将七字今加入又一本無攻字訛¶
趙匡凝傳是時成汭死○汭監本訛訥今從雷滿傳改¶
　正¶
<pb:KR2a0030_WYG_041-7b>¶
　五代史巻四十一考證¶
