# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.109261
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷四十四
<pb:KR2a0030_WYG_044-1a>¶
欽定四庫全書¶
　五代史巻四十四¶
宋　　　歐　　　陽　　　修　　　撰¶
¶
雜𫝊第三十二¶
劉知俊字希賢徐州沛人也少事時溥溥與梁相攻知¶
俊與其麾下二千人降梁太祖以爲左開道指揮使知¶
俊姿貌雄傑能被甲上馬輪劔入敵勇出諸將當是時¶
劉開道名重軍中厯海懷鄭三州刺史從破青州以功¶
表匡國軍節度使邠州楊崇本以兵六萬攻雍州屯于¶
<pb:KR2a0030_WYG_044-1b>¶
美原是時太祖方與諸將攻滄州知俊不俟命與康懐¶
英等擊敗崇本斬馘二萬獲馬三千匹執其偏禆百人¶
李思安爲夾城攻潞州久不下太祖罷思安拜知俊行¶
營招討使未至潞夾城已破徙西路行營招討使敗邠¶
岐兵於幕谷是時延州髙萬興叛楊崇本降梁太祖遣¶
知俊㑹萬興攻下丹延鄜坊四州加檢校太尉兼侍中¶
封大彭郡王知俊功益髙太祖性多猜忌屢殺諸將王¶
<pb:KR2a0030_WYG_044-2a>¶
重師無罪見殺知俊益懼不自安太祖已下鄜坊遣知¶
俊復攻邠州知俊以軍食不給未行太祖幸河中使宣¶
徽使王殷召知俊其弟知浣爲親軍指揮使間遣人告¶
知俊以不宜來知俊遂叛臣於李茂貞以兵攻雍華執¶
劉捍送于鳳翔太祖使人謂知俊曰朕待卿至矣何相¶
負邪知俊報曰王重師不負陛下而族滅臣非背徳但¶
畏死爾太祖復使語曰朕固知卿以此吾誅重師乃劉¶
捍誤我致卿至此吾豈不恨之邪今捍已死未能塞責¶
知俊不報以兵㫁潼闗太祖遣劉鄩牛存節攻知俊知¶
<pb:KR2a0030_WYG_044-2b>¶
俊遂奔于茂貞茂貞地狹無以處之使之西攻靈武韓¶
遜告急太祖遣康懐英寇彦卿等攻邠寧以牽之知俊¶
大敗懐英於昇平殺梁將許從實茂貞大喜以知俊爲¶
涇州節度使使攻興元取興鳳圍西縣已而茂貞左右¶
忌知俊功以事間之茂貞奪其軍知俊乃奔于蜀王建¶
以爲武信軍節度使使反攻茂貞取秦鳳階成四州建¶
雖待知俊甚厚然亦隂忌其材嘗謂左右曰吾老矣吾¶
<pb:KR2a0030_WYG_044-3a>¶
且死知俊非爾輩所能制不如早圖之而蜀人亦共嫉¶
之知俊爲人色黑而其生歲在丑建之諸子皆以宗承¶
爲名乃於里巷構爲謡言曰黑牛出圏㯶繩斷建益惡¶
之遂見殺¶
丁會字道隱壽州壽春人也少工挽喪之歌尤能悽愴¶
其聲以自喜後去爲盜與梁太祖俱從黄巢梁太祖鎭¶
宣武以爲宣武都押衙光唘四年東都張全義襲破河¶
陽逐李罕之罕之召晉兵圍河陽全義告急是時梁軍¶
在魏乃遣㑹及葛從周等將萬人救之㑹等行至河隂¶
<pb:KR2a0030_WYG_044-3b>¶
謀曰罕之料吾不敢渡九鼎以吾兵少而來遠且不虞¶
吾之速至也出其不意掩其不備者兵家之勝策也乃¶
渡九鼎直趨河陽戰于沇水罕之大敗河陽圍解大順¶
元年梁軍擊魏㑹及葛從周破黎陽臨河遂敗羅𢎞信¶
于内黄梁軍攻時溥於徐州遣㑹别攻宿州刺史張筠¶
閉城距守㑹堰汴水浸其東城城壊筠降兗州朱瑾以¶
兵萬餘擊單父㑹及瑾戰于金鄉大敗之光化二年李¶
<pb:KR2a0030_WYG_044-4a>¶
罕之叛晉以潞州降梁㑹自河陽攻晉澤州下之乃以¶
㑹爲昭義軍㽞後㑹畏梁太祖雄猜常稱疾者累年天¶
復元年太祖復起㑹爲昭義軍節度使昭宗遇弑㑹與¶
三軍縞素發哀梁軍攻燕滄州燕王劉守光乞師于晉¶
晉人爲攻潞州㑹乃降晉晉王以㑹歸于太原賜以甲¶
第位在諸將上莊宗立以㑹爲都招討使天祐七年以¶
疾卒于太原唐興追贈太師¶
賀德倫河西人也少爲滑州牙將梁太祖兼領宣義德¶
倫從太祖征伐以功累遷平盧軍節度使貞明元年魏¶
<pb:KR2a0030_WYG_044-4b>¶
州楊師厚卒末帝以魏兵素驕難制乃分相澶衛三州¶
建昭徳軍以張筠爲節度使魏博貝三州仍爲天雄軍¶
以徳倫爲節度使遣劉鄩以兵六萬渡河聲言攻鎭定¶
王彦章以騎兵五百入魏州屯金波亭以虞變分魏牙¶
兵之半入昭德租庸使遣孔目吏閲魏兵籍檢校府庫¶
德倫促牙兵上道牙兵親戚相訣别哭聲盈塗効節軍¶
將張彦謀於其衆曰朝廷以我軍府彊盛設法殘破之¶
<pb:KR2a0030_WYG_044-5a>¶
况我六州舊爲藩府未嘗逺出河門一旦離親戚去鄉¶
里生不如死乃相與夜攻金波亭彦章走出遲明魏兵¶
攻牙城殺五百餘人執徳倫致之樓上縱兵大掠末帝¶
遣供奉官扈異馳至魏諭彦許以刺史彦謂異曰爲我¶
報皇帝三軍不負朝廷朝廷負三軍割𨽻無名所以亂¶
耳但以六州還魏而詔劉鄩反兵皇帝可以高枕異還¶
言彦狂蹶不足畏宜促鄩兵擊之末帝使人諭彦以制¶
置巳定不可復易使者三返彦怒曰傭保兒敢如是邪¶
乃召羅紹威故吏司空頲曰爲我作奏若復依違則渡¶
<pb:KR2a0030_WYG_044-5b>¶
河掠之耳末帝優詔荅之言王鎔死鎭人請降遣鄩以¶
兵定鎭州非有佗也若魏不便之即召鄩還戒彦勿爲¶
朝廷生事彦乃以楊師厚鎭魏州嘗帶招討使逼徳倫¶
論列之末帝不許諭以詔書彦裂詔書抵于地曰愚主¶
聽人穿鼻難與共事矣乃迫德倫降晉徳倫惶恐曰惟¶
將軍命乃遣牙將曺延隱奉書莊宗莊宗入魏德倫以¶
彦逼已遣人隂訴於莊宗莊宗斬彦於臨清而後入徙¶
<pb:KR2a0030_WYG_044-6a>¶
徳倫爲大同軍節度使行至太原監軍張承業㽞之王¶
檀攻太原徳倫麾下多奔檀承業懼徳倫爲變殺之¶
閻寳字瓊美鄆州人也少爲朱瑾牙將瑾走淮南寶降¶
於梁梁太祖時爲諸軍都虞候常從諸將征伐未嘗獨¶
立戰功至末帝時以寶爲保義軍節度使貞明三年賀¶
徳倫以魏博降晉晉軍攻下洺磁相衛移兵圍邢州末¶
帝遣捉生都指揮使張温將五百騎救寶温至内黄遇¶
晉軍乃降晉晉遣温將所降梁軍至城下招寶寶遂降¶
晉晉王拜寶檢校太尉同中書門下平章事領天平軍¶
<pb:KR2a0030_WYG_044-6b>¶
節度使東南面招討使位在諸將上梁晉戰胡栁晉軍¶
敗莊宗欲引兵退保臨濮寶曰夫決勝料勢决戰料情¶
情勢既得斷在不疑今梁兵窘蹙其勢可破勝而驕怠¶
其情可知此不可失之時也莊宗謝曰微公幾敗吾事¶
乃整軍復戰遂敗梁兵十八年晉軍討張文禮於鎭州¶
以寶爲招討使明年三月寶戰敗退保趙州慙憤發疽¶
卒追贈太師晉天福中追封太原王¶
<pb:KR2a0030_WYG_044-7a>¶
康延孝代北人也爲太原軍卒有罪亡命于梁末帝遣¶
段凝軍于河上以延孝爲左右先鋒指揮使延孝見梁¶
末帝任用羣小知其必亡乃以百騎奔于唐見莊宗于¶
朝城莊宗解御衣金帶以賜之拜延孝博州刺史捧日¶
軍使兼南面招討指揮使莊宗屏人問延孝梁事延孝¶
具言末帝懦弱趙巖壻也張漢傑婦家皆用事段凝姦¶
邪以入金多爲大將自其父時故將皆出其下王彦章¶
驍將也遣漢傑監其軍而制之小人進任而忠臣勇士¶
皆見疎斥此其必亡之勢也莊宗又問梁計如何曰臣¶
<pb:KR2a0030_WYG_044-7b>¶
在梁時竊聞其議期以仲冬大舉遣董璋以陜虢澤潞¶
之衆出石㑹以攻太原霍彦威以闗西汝洛之兵掠邢¶
洺以趨鎭定王彦章以京師禁衛擊鄆州段凝以河上¶
之軍當陛下莊宗初聞延孝言梁必亡喜及聞其大舉¶
也懼曰其將何以禦之延孝曰梁兵雖衆分則無餘臣¶
請待其既分以鐡騎五千自鄆趨汴出其不意擣其空¶
虛不旬日天下定矣莊宗甚壯其言後董璋等雖不出¶
<pb:KR2a0030_WYG_044-8a>¶
兵而梁兵悉屬段凝于河上京師無備莊宗卒用延孝¶
策自鄆入汴凡八日而滅梁以功拜鄭州防禦使賜姓¶
名曰李紹琛二年遷保義軍節度使三年征蜀以延孝¶
爲先鋒排陣斬斫使破鳳州取固鎭降興州與王衍戰¶
三泉衍敗走斷吉柏江浮橋延孝造舟以渡進取綿州¶
衍復斷綿江浮橋延孝謂招撫使李嚴曰吾逺軍千里¶
入人之國利在速戰乘衍破膽之時但得百騎過鹿頭¶
闗彼將迎降不暇若修繕橋梁必㽞數日使衍得閉闗¶
爲備則勝負未可知也因與嚴乘馬浮江軍士隨之濟¶
<pb:KR2a0030_WYG_044-8b>¶
者千餘人遂入鹿頭闗下漢州居三日後軍始至衍弟¶
宗弼果以蜀降延孝屯漢州以俟魏王繼岌蜀平延孝¶
功爲多左廂馬歩軍都指揮使董璋位在延孝下然特¶
見重於郭崇韜崇韜有軍事獨召璋與計議而不問延¶
孝延孝大怒責璋曰吾有平蜀之功公等僕遫相從反¶
俛首郭公之門吾爲都將獨不能以軍法斬公邪璋訴¶
于崇韜崇韜解璋軍職表爲東川節度使延孝愈怒曰¶
<pb:KR2a0030_WYG_044-9a>¶
吾冐白刃犯險阻以定兩川璋有何功而得旄節因見¶
崇韜言其不可崇韜曰紹琛反邪敢違吾節度延孝懼¶
而退明年崇韜死延孝謂璋曰公復俛首何門邪璋求¶
哀以免繼岌班師命延孝以萬二千人爲殿行至武連¶
聞朱友謙無罪見殺友謙有子令徳在遂州莊宗遣使¶
者詔繼岌即誅之繼岌不遣延孝而遣董璋延孝巳自¶
疑及璋過延孝軍又不謁延孝大怒謂其下曰南平梁¶
西取蜀其謀盡出於郭公而汗馬之勞攻城破敵者我¶
也今郭公已死我豈得存而友謙與我俱背梁以歸唐¶
<pb:KR2a0030_WYG_044-9b>¶
者友謙之禍次及我矣延孝部下皆友謙舊將知友謙¶
被族皆號泣訴于軍門曰朱公無罪二百口被誅舊將¶
往往從死我等死必矣延孝遂擁其衆自劒州返入蜀¶
自稱西川節度三州制置等使馳檄蜀人數日之間衆¶
至五萬繼岌遣任圜以七千騎追之及于漢州㑹孟知¶
祥夾攻之延孝戰敗被擒載以檻車圜置酒軍中引檻¶
車至坐上知祥酌大巵從車中飲之而謂曰公自梁朝¶
<pb:KR2a0030_WYG_044-10a>¶
脫身歸命遂擁節旄今平蜀之功何患富貴而入此檻¶
車邪延孝曰郭崇韜佐命之臣功在第一兵不血刃而¶
取兩川一旦無罪闔門受戮顧如延孝何保首領以此¶
不敢歸朝耳任圜東還延孝檻車至鳳翔莊宗遣宦者¶
殺之¶
　五代史巻四十四¶
<pb:KR2a0030_WYG_044-10b>¶
