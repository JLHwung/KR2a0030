# -*- mode: mandoku-view -*-
#+TITLE: 新五代史
#+DATE: 2018-03-31 09:03:23.998281
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷二十三
<pb:KR2a0030_WYG_023-1a>¶
欽定四庫全書¶
　五代史巻二十三¶
宋　　　歐　　　陽　　　修　　　撰¶
¶
梁臣傳第十一¶
楊師厚潁州斤溝人也少事河陽李罕之罕之降晉選¶
其麾下勁卒百人獻于晉王師厚在籍中師厚在晉無¶
所知名後以罪奔于梁梁太祖以為宣武軍押衙曹州¶
刺史梁攻王師範師厚戰臨胊擒其偏将八十餘人取¶
棣州以功拜齊州刺史太祖攻趙匡凝於襄陽遣師厚¶
<pb:KR2a0030_WYG_023-1b>¶
為先鋒師厚取榖城西童山木為浮橋渡漢水擊匡凝¶
敗之匡凝棄城走師厚進攻荆南又走匡凝弟匡明功¶
為多拜山南東道節度使同中書門下平章事劉知俊¶
叛攻陷長安劉鄩牛存節等攻之乆不克師厚以竒兵¶
傍南山入其西門降其守者遂克之晉周徳威攻晉州¶
以應知俊師厚敗之于䝉坑以功遷保義軍節度使徙¶
鎮宣義是時梁兵攻趙乆無功太祖病卧洛陽少間乃¶
<pb:KR2a0030_WYG_023-2a>¶
自将北擊趙師厚從太祖至洹水夜行迷失道明旦次¶
魏縣聞敵将至梁兵潰亂不可止乆之無敵乃定已而¶
太祖疾作乃還明年少間而晉軍攻燕燕王劉守光求¶
援於梁太祖為之撃趙以牽晉屯於龍花遣師厚攻棗¶
彊三月(一作日)不能下太祖怒自往督戰乃破屠之進圍¶
蓚縣晉史建瑭以輕兵夜擊梁軍梁軍大擾太祖與師¶
厚皆棄輜重南走太祖還東都師厚留屯魏州明年太¶
祖遇弑友珪自立師厚乗間殺魏牙将潘晏臧延範等¶
逐出節度使羅周翰友珪因以師厚為天雄軍節度使¶
<pb:KR2a0030_WYG_023-2b>¶
自太祖與晉戰河北師厚甞為招討使悉領梁之勁兵¶
太祖崩師厚遂逐其帥而稍矜倨難制故時魏恃牙兵¶
其帥得以倔彊羅紹威時牙兵盡死魏勢孤始為梁所¶
制師厚巳得志乃復置銀槍効節軍友珪隂欲圖之召¶
師厚入計事其吏田温等勸師厚勿行師厚曰吾二十¶
年不負朱家今若不行則見疑而生事然吾知上為人¶
雖往無如我何也乃以勁兵二萬朝京師留其兵城外¶
<pb:KR2a0030_WYG_023-3a>¶
以十餘人自從入見友珪友珪益恐懼賜與鉅萬而還¶
巳而末帝謀討友珪問於趙巖巖曰此事成敗在招討¶
楊公爾得其一言諭禁軍吾事立辦末帝乃遣馬慎交¶
隂見師厚布腹心師厚猶豫未决謂其下曰方郢王弑¶
逆時吾不能即討今君臣之分巳定無故改圖人謂我¶
何其下或曰友珪弑父與君乃天下之惡均王仗大義¶
以誅賊其事易成彼若一朝破賊公将何以自處師厚¶
大悟乃遣其将王舜賢至洛陽見袁象先計事使朱漢¶
賔以兵屯滑州為應末帝卒與象先殺友珪末帝即位¶
<pb:KR2a0030_WYG_023-3b>¶
封師厚鄴王詔書不名事無鉅細皆以諮之然心益忌¶
而畏之已而師厚瘍發卒末帝為之受賀於宫中由是¶
始分相魏為兩鎮魏軍亂以魏博降晉梁失河北自此¶
始¶
王景仁廬州合淝人也初名茂章少從楊行密起淮南¶
景仁為將驍勇剛悍質略無威儀臨敵務以身先士卒¶
行密壮之梁太祖遣子友寜攻王師範于青州師範乞¶
<pb:KR2a0030_WYG_023-4a>¶
兵於行密行密遣景仁以歩騎七千救師範師範以兵¶
背城為兩柵友寜夜擊其一栅栅中告急趣景仁出戰¶
景仁按兵不動友寜巳破一栅連戰不已遲明景仁度¶
友寜兵已困乃出戰大敗之遂斬友寜以其首報行密¶
是時梁太祖方攻鄆州聞子友寜死以兵二十萬倍道¶
而至景仁閉壘示怯伺梁兵怠毁栅而出馳驅疾戰戰¶
酣退坐召諸将飲酒已而復戰太祖登髙望見之得青¶
州降人問飲酒者為誰曰王茂章也太祖歎曰使吾得¶
此人為将天下不足平也梁兵又敗景仁軍還梁兵急¶
<pb:KR2a0030_WYG_023-4b>¶
追之景仁度不可走遣禆将李䖍裕以衆一旅設伏於¶
山下以待之留軍不行解鞍而寢䖍裕疾呼曰追兵至¶
矣宜速走䖍裕以死遏之景仁曰吾亦戰於此也䖍裕¶
三請景仁乃行而䖍裕卒戰死梁兵以故不能及而景¶
仁全軍以歸景仁事行密為潤州團練使行密死子渥¶
自宣州入立以景仁代守宣州渥已立反求宣州故時¶
物景仁惜不與渥怒以兵攻之景仁奔于錢鏐鏐表景¶
<pb:KR2a0030_WYG_023-5a>¶
仁領宣州節度使梁太祖素識景仁乃遣人召之景仁¶
間道歸梁仍以為寜國軍節度使加同中書門下平章¶
事乆之未有以用使參宰相班奉朝請而巳開平四年¶
以景仁為北面招討使将韓勍李思安等兵伐趙行至¶
魏州司天監言太隂虧不利行師太祖亟召景仁等還¶
已而復遣之景仁已去太祖思術者言馳使者止景仁¶
於魏以待景仁已過邢洺使者及之景仁不奉詔進營¶
於柏鄉乾化元年正月庚寅日有食之崇政使敬翔白¶
太祖曰兵可憂矣太祖為之旰食是日景仁及晉人戰¶
<pb:KR2a0030_WYG_023-5b>¶
大敗於柏鄉景仁歸訴於太祖太祖曰吾亦知之葢韓¶
勍李思安輕汝為客而不從節度爾乃罷景仁就第後¶
數月悉復其官爵末帝立以景仁為淮南招討使使攻¶
廬夀軍過獨山山有楊行密祠景仁再拜號泣而去戰¶
于霍山梁兵敗走景仁殿而力戰以故梁兵不甚敗景¶
仁歸京師病疽卒贈太尉¶
賀瓌字光逺濮州人也事鄆州朱宣為都指揮使梁太¶
<pb:KR2a0030_WYG_023-6a>¶
祖攻朱瑾于兗州宣遣瓌與何懷寳柳存等以兵萬人¶
救兗州瓌趨待賔館欲絶梁餉道梁太祖略地至中都¶
得降卒言瓌等兵趨待賔館矣以六壬占之得斬闗(卦名)¶
以為吉乃選精兵夜疾馳百里期先至待賔以逆瓌而¶
夜黒兵失道旦至鉅野東遇瓌兵撃之瓌等大敗瓌走¶
梁兵急追之瓌顧路窮登塜上大呼曰我賀瓌也可勿¶
殺我太祖馳騎取之并取懷寳等數十人降其卒三千¶
餘人是日大風揚沙蔽天太祖曰天怒我殺人少邪即¶
盡殺降卒三千人而縶瓌及懷寳等至兗城下以招瑾¶
<pb:KR2a0030_WYG_023-6b>¶
瑾不納因斬懷寳等十餘人而獨留瓌瓌感太祖不殺¶
誓以身自效從太祖平青州以為曹州刺史太祖即位¶
累遷相州刺史末帝時遷左龍虎統軍宣義軍節度使¶
貞明元年魏兵亂賀徳倫降晉晉王入魏州劉鄩敗于¶
故元城走黎陽貝衞洺磁諸州皆入于晉晉軍取楊劉¶
末帝乃以瓌為招討使與謝彦章等屯于行臺晉軍廹¶
瓌十里而栅相持百餘日瓌與彦章有隙伏甲殺之莊¶
<pb:KR2a0030_WYG_023-7a>¶
宗喜曰將帥不和梁亡無日矣乃令軍中歸其老疾於¶
鄴以輕兵襲濮州瓌自行臺躡之戰于胡栁陂晉人輜¶
重在陣西瓌軍薄之晉軍亂斬其将周徳威盡取其輜¶
重瓌軍已勝陣無石山日暮晉軍仰攻之瓌軍下山擊¶
晉軍瓌大敗晉遂取濮州城徳勝夾河為栅瓌以舟兵¶
攻南柵不能得還軍行臺以疾卒年六十二贈侍中有¶
子光圖(凡言有子某者皆仕皇朝有聞)¶
王檀字衆羙京兆人也少事梁太祖為小校尚讓攻梁¶
戰尉氏門檀勇出諸将太祖竒之遷踏白副指揮使從¶
<pb:KR2a0030_WYG_023-7b>¶
朱珍募兵東方戰數有功梁與蔡兵戰板橋李重裔馬¶
踣為蔡兵所擒檀馳取之并獲其将一人從太祖破魏¶
内黄遷衝山都虞候復從朱珍攻徐州檀獲其将一人¶
梁兵攻王師範檀以一軍破其密州拜密州刺史太祖¶
即位遷保義軍節度使潞州東北面招討使王景仁敗¶
於柏鄉晉兵圍邢州太祖大懼欲自将救之檀止太祖¶
請自拒敵力戰卒全邢州以功加同中書門下平章事¶
<pb:KR2a0030_WYG_023-8a>¶
進封瑯琊郡王友珪立徙鎮宣化貞明元年又徙匡國¶
是時莊宗取魏博檀以謂晉兵悉在河北乃以竒兵西¶
出陰地襲太原不克而還徙鎮天平檀甞招納亡盜居¶
帳下帳下兵亂入殺檀年五十八贈太師諡曰忠毅¶
馬嗣勲濠州鍾離人也少事州為客将為人材武有辯¶
梁太祖攻濠州刺史張遂遣嗣勲持牌印降梁楊行密¶
攻遂遂又使嗣勲乞兵於太祖梁兵未至濠州已沒嗣¶
勲無所歸乃留事梁太祖以為宣武軍元從押衙太祖¶
西攻鳯翔行至華州遣嗣勲入説韓建建即時出降天¶
<pb:KR2a0030_WYG_023-8b>¶
祐二年羅紹威将誅牙軍乞兵於梁梁女嫁魏適死太¶
祖乃遣嗣勲以長直千人為綵輿入魏致兵器於輿中¶
聲言助葬嗣勲館銅臺夜與魏新鄉鎮兵攻石柱門入¶
迎紹威家屬衛之乃益取魏甲兵攻牙軍牙軍不知兵¶
所從來莫能為備殺其八千餘人遲明皆盡嗣勲中重¶
創卒太祖即位贈太保¶
王䖍裕瑯琊臨沂人也為人健勇善騎射以弋獵為生¶
<pb:KR2a0030_WYG_023-9a>¶
少從諸葛爽起青棣間其後爽為汝州防禦使率兵北¶
擊沙陀還入長安攻黄巢爽兵敗降巢巢以爽為河陽¶
節度使中和三年孫儒陷河陽䖍裕隨爽奔于梁是時¶
太祖新就鎮黄巢秦宗權等兵方盛太祖數為所窘而¶
梁未有佗将乃以䖍裕将騎兵常為先鋒擊巢陳蔡間¶
㧞其數栅巢走梁兵躡之戰于萬勝戍巢敗而東䖍裕¶
功為多乃表䖍裕義州刺史黄巢已去秦宗權攻許鄭¶
與梁為敵境大小百餘戰䖍裕常有功秦賢攻汴南境¶
太祖遣䖍裕拒賢於尉氏戰敗失一禆将太祖怒拘䖍¶
<pb:KR2a0030_WYG_023-9b>¶
裕於軍中邢州孟遷降梁為晉人所圍太祖遣䖍裕以¶
精兵百人疾馳夜破晉圍入邢州遲明立梁旗幟於城¶
上晉人以為救兵至乃退已而晉兵復來遷執䖍裕降¶
于晉見殺¶
謝彦章許州人也幼事葛從周從周憐其敏慧養以為¶
子授之兵法從周以千錢置大盤中為行陣偏伍之狀¶
示以出入進退之節彦章盡得之及壯事梁太祖為騎¶
<pb:KR2a0030_WYG_023-10a>¶
將是時賀瓌善用歩卒而彦章與孟審澄侯温裕皆善¶
将騎兵審澄温裕所将不過三千彦章多而益辦彦章¶
事末帝累遷匡國軍節度使貞明四年晉攻河北賀瓌¶
為北面招討使彦章為排陣使屯于行臺彦章為将好¶
禮儒士雖居軍中甞儒服或臨敵御衆肅然有将帥之¶
威左右馳驟疾若風雨晉人望其行陣齊整相謂曰謝¶
彦章必在此也其名重敵中如此瓌心忌之彦章與瓌¶
行視郊外瓌指一地語彦章曰此地岡阜隆起其中坦¶
然營栅之地也已而晉兵栅之瓌疑彦章隂以告晉益¶
<pb:KR2a0030_WYG_023-10b>¶
惡之彦章故與馬歩都虞候朱珪有隙瓌欲速戰彦章¶
請持重以老敵珪乃誣彦章以為将反瓌旦享士使珪¶
伏甲殺之審澄温裕皆見害¶
　五代史巻二十三¶
<pb:KR2a0030_WYG_023-11a>¶
　五代史卷二十三考證¶
王檀傳從朱珍募兵東方○從監本訛後今從閣本改¶
　正¶
　五代史巻二十三考證¶
<pb:KR2a0030_WYG_023-11b>¶
