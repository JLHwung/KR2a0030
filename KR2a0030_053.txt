# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.653162
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷五十三
<pb:KR2a0030_WYG_053-1a>¶
欽定四庫全書¶
　五代史巻五十三¶
宋　　　歐　　　陽　　修　　　撰¶
¶
雜傳第四十一¶
王景崇邢州人也為人明敏巧辯善事人唐明宗鎮邢¶
州以為牙將其後甞從明宗隸麾下明宗即位拜通事¶
舎人厯引進閤門使馳詔方鎮監軍征伐必用景崇後¶
事晉累拜左金吾衛大將軍常怏怏人主不能用其材¶
晉亡蕭翰據京師景崇厚賂其將髙牟翰以求用已而¶
<pb:KR2a0030_WYG_053-1b>¶
翰北歸許王從益居京師用景崇為宣徽使監左藏庫¶
漢髙祖起太原景崇取庫金奔迎髙祖髙祖至京師拜¶
景崇右衛大將軍未之竒也髙祖攻鄴景崇不得從乃¶
求留守起居表詣行宫見髙祖願留軍中効用為髙祖¶
畫攻戰之䇿甚有辯髙祖乃竒其材是時漢方新造鳳¶
翔侯益永興趙贊皆甞受命契丹髙祖立益等内顧自¶
疑乃隂召蜀人為助髙祖患之及已破鄴益等懼皆請¶
<pb:KR2a0030_WYG_053-2a>¶
入朝㑹囬鶻入貢言為党項所隔不得通願得漢兵為¶
援髙祖遣景崇以兵迎囘鶻景崇將行髙祖已疾召入¶
卧内戒之曰益等已来善矣若猶遲疑則以便宜圖之¶
景崇行至陜趙贊已東入朝而蜀兵方寇南山景崇擊¶
破蜀兵追至大散闗而還髙祖乃詔景崇兼鳳翔廵檢¶
使景崇至鳳翔侯益未有行意而髙祖崩或勸景崇可¶
速誅益景崇念獨受命先帝而少主莫知猶豫未決益¶
從事程渥與景崇同鄉里有舊徃說景崇曰吾與子為¶
故人吾位不過賓佐而子已貴矣柰何欲以隂狡害人¶
<pb:KR2a0030_WYG_053-2b>¶
而取之乎侯公父子爪牙數百子毋妄發禍行及矣非¶
吾誰為子言之於是景崇頗不欲殺益益乃亡去景崇¶
大悔失不殺之益至京師隠帝新立史弘肇楊邠等用¶
事益乃厚賂邠等隂以事中景崇已而益拜開封尹景¶
崇心不自安諷鳳翔將吏求已領府事朝廷患之拜景¶
崇邠州留後以趙暉為鳳翔節度使景崇乃叛盡殺侯¶
益家屬與趙思綰共推李守貞為秦王隠帝即以趙暉¶
<pb:KR2a0030_WYG_053-3a>¶
討之景崇西招蜀人為助蜀兵至寳雞為暉將藥元福¶
李彦從所敗暉攻鳳翔塹而圍之數以精兵挑戰景崇¶
不出暉乃令千人濳之城南一舎偽為蜀兵旗幟循南¶
山而下聲言蜀救兵至矣湏臾塵起景崇以為然乃令¶
數千人潰圍而出以為應暉設伏以待之景崇兵大敗¶
由是不敢復出明年守貞思綰相次皆敗景崇客周璨¶
謂景崇曰公能守此者以有河中京兆也今皆敗矣何¶
所恃乎不如降也景崇曰誠累君等然事急矣吾欲為¶
萬有一得之計可乎吾聞趙暉精兵皆在城北今使公¶
<pb:KR2a0030_WYG_053-3b>¶
孫輦等燒城東門偽降吾以牙兵擊其城北兵脱使不¶
成而死猶勝於束手也璨等皆然之遲明輦燒東門將¶
降而府中火起景崇自焚矣輦乃降暉¶
趙思綰魏州人也為河中節度使趙贊牙將漢髙祖即¶
位徙贊鎮永興贊入朝京師留思綰兵數百人於永興¶
髙祖遣王景崇至永興與齊藏珍以兵迎囘鶻隂以西¶
事屬之景崇至永興贊雖入朝而其所召蜀兵已據子¶
<pb:KR2a0030_WYG_053-4a>¶
午谷景崇用思綰兵擊走之遂與思綰俱西然以非已¶
兵懼思綰等有二心意欲黥其面以自随而難言之乃¶
稍微風其㫖思綰厲聲請先黥以率衆齊藏珍惡之竊¶
勸景崇殺思綰景崇不聽與俱西髙祖遣使者召思綰¶
等是時侯益来朝思綰以兵從益東歸思綰謂其下常¶
彦卿曰趙公已入人手吾屬至并死矣奈何彦卿曰事¶
至而變勿預言也益行至永興永興副使安友規出迎¶
益飲于郊亭思綰前曰兵館城東然將士家屬皆居城¶
中願縱兵入城挈其家屬益信之以為然思綰與部下¶
<pb:KR2a0030_WYG_053-4b>¶
入城有州校坐於城門思綰毆之奪其佩劒斬之并斬¶
門者十餘人遂閉門刼庫兵以叛髙祖遣郭從義王峻¶
討之經年莫能下而王景崇亦叛與思綰俱送欵於李¶
守貞守貞以思綰為晉昌軍節度使隠帝遣郭威西督¶
諸將兵先圍守貞於河中居數月思綰城中食盡殺人¶
而食每犒宴殺人數百庖宰一如羊豕思綰取其膽以¶
酒吞之語其下曰食膽至千則勇無敵矣思綰計窮募¶
<pb:KR2a0030_WYG_053-5a>¶
人為地道將走蜀其判官程讓能謂思綰曰公比於國¶
無嫌但懼死而為此爾今國家用兵三方勞弊不已誠¶
能翻然效順率先自歸以功補過庶㡬有生若坐守窮¶
城待死而已思綰然之乃遣教練使劉珪詣從義乞降¶
而遣其將劉筠奉表朝廷拜思綰鎮國軍留後趣使就¶
鎮思綰遲留不行蜀隂遣人招思綰思綰將奔蜀而從¶
義亦疑之乃遣人白郭威威命從義圖之從義因入城¶
召思綰趣之上道至則擒之思綰問曰何以用刑告者¶
曰立釘也思綰厲聲曰為吾告郭公吾死未足塞責然¶
<pb:KR2a0030_WYG_053-5b>¶
釘磔之醜壯夫所耻幸少假之從義許之父子俱斬於¶
市¶
慕容彦超吐谷渾部人漢髙祖同産弟也甞冐姓閻氏¶
彦超黒色胡髯號閻崑崙少事唐明宗為軍校累遷刺¶
史唐晉之間厯磁單濮棣四州坐濮州造麴受賕法當¶
死漢髙祖自太原上章論救得減死流于房州契丹滅¶
晉漢髙祖起太原彦超自流所逃歸漢拜鎮寧軍節度¶
<pb:KR2a0030_WYG_053-6a>¶
使杜重威反于魏髙祖以天平軍節度使髙行周為都¶
部署以討之以彦超為副彦超與行周謀議多不協行¶
周用兵持重兵至城下久之不進彦超欲速戰而行周¶
不許行周有女嫁重威子彥超揚言行周以女故惜賊¶
城而不攻行周大怒髙祖聞二人不相得懼有他變由¶
是遽親征彦超數以事凌辱行周行周不能忍見宰相¶
涕泣以屎塞口以自訴髙祖知曲在彦超遣人慰勞行¶
周召彦超責之又遣詣行周謝過行周意稍解是時漢¶
兵頓魏城下已久重威守益堅諸將皆知未可圖方伺¶
<pb:KR2a0030_WYG_053-6b>¶
其隙而彦超獨言可速攻髙祖以為然因自督士卒急¶
攻死傷者萬餘人由是不敢復言攻後重威出降髙祖¶
以行周為天雄軍節度使行周辭不肯受髙祖遣蘓逢¶
吉諭之曰吾當為爾徙彦超行周乃受而彦超徙鎮泰¶
寧隠帝已殺史弘肇等又遣人之魏殺周太祖及王峻¶
等懼事不果召諸將入衛京師使者至兖彦超方食釋¶
匕箸而就道周兵犯京師開封尹侯益謂隠帝曰北兵¶
<pb:KR2a0030_WYG_053-7a>¶
之來其家屬皆在京師宜閉門以挫其銳遣其妻子登¶
陴以招北兵可使解甲彦超誚益曰益老矣此懦夫之¶
計也隠帝乃遣彦超副益將兵于北郊周兵至益夜叛¶
降于周彦超力戰于七里隠帝出勞軍太后使人告彦¶
超善衛帝彦超大言報曰北兵何能為當於陣上喝坐¶
使歸營又謂隠帝曰官家宫中無事明日可出觀臣戰¶
明日隠帝復出勞軍彦超戰敗奔兖州隠帝遇弑于北¶
郊周太祖入立彦超不自安數有所獻太祖報以玉帶¶
又賜詔書安慰之呼彦超為弟而不名又遣翰林學士¶
<pb:KR2a0030_WYG_053-7b>¶
魚崇諒徃慰諭之彦超心益疑懼已而劉旻自立于太¶
原出兵攻晉絳太祖遣王峻用兵西方彦超乗間亦謀¶
反遣押衙鄭麟至京師求入朝太祖知其詐手詔許之¶
彦超復稱管内多盗而止又為髙行周所與書以進其¶
辭皆斥指周過失若欲共反者太祖驗其印文偽以書¶
示行周彦超又遣人南結李昪昪出兵攻沭陽為周兵¶
所敗而劉旻攻晉絳不克解去太祖乃遣侍衛歩軍指¶
<pb:KR2a0030_WYG_053-8a>¶
揮使曹英客省使向訓討之彦超閉城自守初彦超之¶
反也判官崔周度諫曰魯詩書之國也自伯禽以来未¶
有能霸者然以禮義守之而長世者多矣今公英武一¶
代之豪傑也若量力相時而動可以保富貴而終身李¶
河中安襄陽鎮陽杜令公近歳之龜鑑也彦超大怒未¶
有以害之已而見圍因大括城中民貲以犒軍前陜州¶
司馬閻弘魯懼其鞭朴乃悉家貲以獻彦超以為未盡¶
又欲并罪周度乃令周度監括弘魯家周度謂弘魯曰¶
公命之死生繫財之多少願無隠也弘魯遣家僮與周¶
<pb:KR2a0030_WYG_053-8b>¶
度劚掘搜索無所得彥超又遣鄭麟持刃廹之弘魯惶¶
恐拜其妻妾妻妾皆言無所隠周度入白彦超彦超不¶
信下弘魯及周度于獄弘魯乳母於泥中得金纒臂獻¶
彦超欲贖出弘魯彥超大怒遣軍校笞弘魯夫婦肉爛¶
而死遂斬周度于市是歳鎮星犯角亢占曰角亢鄭分¶
兖州當焉彦超即率軍府將吏歩出西門三十里致祭¶
迎於開元寺塑像以事之日常一至使民家立黄幡以¶
<pb:KR2a0030_WYG_053-9a>¶
禳之彦超為人多智詐而好聚歛在鎮甞置庫質錢有¶
奸民為偽銀以質者主吏久之乃覺彦超隂教主吏夜¶
穴庫垣盡徙其金帛于佗所而以盗告彦超即牓于市¶
使民自占所質以償之民皆爭以所質物自言已而得¶
質偽銀者寘之深室使教十餘人日夜為之皆鐡為質¶
而包以銀號鐡胎銀其被圍也勉其城守者曰吾有銀¶
數千鋌當悉以賜汝軍士私相謂曰此鐡胎爾復何用¶
哉皆不為之用明年五月太祖親征城破彦超夫妻皆¶
投井死其子繼勲率其徒五百人出奔被擒遂滅其族¶
<pb:KR2a0030_WYG_053-9b>¶
兖州平太祖詔贈閻弘魯左驍衛大將軍崔周度祕書¶
監¶
¶
五代史巻五十三¶
¶
