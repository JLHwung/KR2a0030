# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.273801
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷六十九
<pb:KR2a0030_WYG_069-1a>¶
欽定四庫全書¶
　五代史巻六十九¶
宋　　　歐　　　陽　　　修　　　撰¶
¶
南平世家第九¶
髙季興字貽孫陜州硤石人也本名季昌避後唐獻祖¶
廟諱更名季興季興少為汴州富人李讓家僮梁太祖¶
初鎮宣武讓以入貲得幸飬為子易其姓名曰朱友讓¶
季興以友讓故得進見太祖竒其材命友讓以子畜之¶
因冐姓朱氏補制勝軍使遷毅勇指揮使天復二年梁¶
<pb:KR2a0030_WYG_069-1b>¶
兵攻鳯翔李茂貞堅壁不出太祖議欲収軍還河中季¶
興獨進曰天下豪傑窺此舉者一嵗矣今岐人已憊破¶
在旦夕而大王之所慮者閉壁以老我師此可以誘致¶
之也太祖壯其言命季興募勇敢士得騎士馬景季興¶
授以計引見太祖景曰此行無還理願録其後嗣太祖¶
惻然止之景固請乃行景以數騎馳叩城門告曰梁兵¶
將東前鋒去矣岐人以為然開門出追梁軍梁兵隨景¶
<pb:KR2a0030_WYG_069-2a>¶
後以進殺其九千餘人景死之茂貞後與梁和昭宗出¶
贈景官諡曰忠壯季興由是知名眀年拜宋州刺史從¶
破青州徙潁州防禦使復姓髙氏當唐之末襄州趙匡¶
凝襲破雷彦㳟于荆南以其弟匡眀為留後梁兵攻破¶
襄州匡凝奔于吳匡眀奔于蜀乃以季興為荆南節度¶
觀察留後開平元年拜季興節度使二年加同中書門¶
下平章事荆南節度十州當唐之末為諸道所侵季興¶
始至江陵一城而已兵火之後井邑凋零季興招緝綏¶
撫人士歸之乃以倪可福鮑唐為將帥梁震司空薫王¶
<pb:KR2a0030_WYG_069-2b>¶
保義等為賔客太祖崩季興見梁日以衰弱乃謀阻兵¶
自固治城隍設樓櫓以兵攻歸峽為蜀將王宗夀所敗¶
又發兵聲言𦔳梁擊晉以侵襄州為孔勍所敗乃絶貢¶
賦累年梁末帝優容之封季興渤海王賜以衮冕劍佩¶
貞眀三年始復修貢梁亡唐荘宗入洛下詔慰諭季興¶
司空薫等皆勸季興入朝京師梁震以為不可曰梁唐¶
世為仇敵夾河血戰垂二十年今主上新滅梁而大王¶
<pb:KR2a0030_WYG_069-3a>¶
梁室故臣握彊兵居重鎮以身入朝行為虜爾季興不¶
聽留其二子以騎士三百為衛朝于洛陽莊宗果欲留¶
之郭崇韜諫曰唐新滅梁得天下方以大信示人今四¶
方諸侯相繼入貢不過遣子弟將吏而季興以身述職¶
為諸侯率宜加恩禮以諷動來者而反縻之示天下以¶
不廣且絶四方内向之意不可莊宗乃止厚禮而遣之¶
莊宗嘗問季興曰吾已滅梁欲征吳蜀何者為先季興¶
曰宜先蜀臣請以夲道兵先進莊宗大悦以手拊其背¶
季興因命工繡其手迹於衣歸以為榮耀季興已去莊¶
<pb:KR2a0030_WYG_069-3b>¶
宗心悔遣之宻詔襄州劉訓圖之季興行至襄州心動¶
夜斬關而出已去而詔書夜至季興歸而謂梁震曰不¶
聽子言㡬不免因曰吾行有二失來朝一失放還一失¶
且主上百戰以取河南對功臣誇手抄春秋又曰我於¶
手指上得天下其自矜伐如此而荒于逰畋政事多廢¶
吾可無慮矣同光三年封南平王魏王繼岌已破蜀得¶
蜀金帛四十餘萬自峽而下而荘宗之難作季興聞京¶
<pb:KR2a0030_WYG_069-4a>¶
師有變乃悉邀留蜀物而殺其使者韓珙等十餘人初¶
唐兵伐蜀季興請以夲道兵自取䕫忠萬歸峽等州乃¶
以季興為峽路東南靣招討使而季興未嘗出兵魏王¶
已破蜀而眀宗入立季興因請䕫忠等州為屬郡唐大¶
臣以為季興請自取之而兵出無功不與季興屢請雖¶
不得已與之而唐猶自除刺史季興拒而不納眀宗乃¶
以襄州劉訓為招討使攻之不克而唐别將西方鄴克¶
其䕫忠萬三州季興遂以荆歸峽三州臣于吳吳冊季¶
興秦王天成三年冬卒年七十一謚曰武信季興子九¶
<pb:KR2a0030_WYG_069-4b>¶
人長子從誨立¶
從誨字遵聖季興時入梁為供奉官累遷鞍轡庫使賜¶
告歸寧季興遂留為馬步軍都指揮使行軍司馬季興¶
卒吳以從誨為荆南節度使從誨以父自絶于唐懼復¶
見討乃遣使者聘于楚楚王馬殷為之請命于唐而従¶
誨亦遣押衙劉知謙奉表自歸進贖罪銀眀宗¶
納之長興元年正月拜従誨節度使追封季興楚王謚¶
<pb:KR2a0030_WYG_069-5a>¶
曰武信三月封従誨渤海王應順元年封南平王従誨¶
為人眀敏多權詐晉髙祖遣翰林學士陶榖為従誨生¶
辰國信使従誨宴榖望沙樓大陳戰艦于樓下謂榖曰¶
吴蜀不賔乆矣願修武備習水戰以待師期榖還具道¶
其語晉髙祖大喜復遣使賜以甲馬百匹襄州安従進¶
反結從誨為援從誨外為拒絶隂與之通晉師致討従¶
誨遣將李端以舟師為應従進誅従誨求郢州為屬郡¶
髙祖不許契丹滅晉漢髙祖起太原従誨遣人間道奉¶
表勸進且言漢得天下願乞郢州為屬漢髙祖陽諾之¶
<pb:KR2a0030_WYG_069-5b>¶
髙祖入汴従誨遣使朝貢因求郢州髙祖不與従誨怒¶
發兵攻郢州為刺史尹實所敗漢遣國子祭酒田敏使¶
於楚假道荆南従誨問敏中國虚實以為契丹之後兵¶
食皆殫意欲以誚敏敏為言杜重威悉以晉戈甲降虜¶
虜置之鎮州未嘗以北而晉兵皆漢有也従誨不悦敏¶
以印本五經遺従誨従誨謝曰予之所識不過孝經十¶
八章爾敏曰至徳要道於此足矣敏因誦諸侯章曰在¶
<pb:KR2a0030_WYG_069-6a>¶
上不驕髙而不危制節謹度滿而不溢從誨以為譏巳¶
即以大巵罰敏荆南地狹兵弱介於吳越為小國自吳¶
稱帝而南漢閩楚皆奉梁正朔嵗時貢奉皆假道荆南¶
季興從誨常邀留其使者掠取其物而諸道以書責誚¶
或發兵加討即復還之而無媿其後南漢與閩蜀皆稱¶
帝従誨所嚮稱臣盖利其賜予俚俗語謂奪攘茍得無¶
媿恥者為賴子猶言無賴也故諸國皆目為髙賴子従¶
誨自求郢州不得遂自絶於漢逾年復通朝貢乾祐元¶
年十月卒年五十八贈尚書令謚曰文獻子保融立従¶
<pb:KR2a0030_WYG_069-6b>¶
誨十五子長曰保勲次保正保融第三子也不知其得¶
立之因¶
保融字徳長従誨時為節度副使兼峽州刺史従誨卒¶
拜節度使廣順元年封渤海郡王顯徳元年進封南平¶
王世宗征淮保融遣指揮使魏璘率兵三千出夏口以¶
為應又遣客将劉扶奉牋南唐勸其内附李景稱臣世¶
宗得保融所與牋大喜賜以絹萬匹荆南自後唐以來¶
<pb:KR2a0030_WYG_069-7a>¶
數嵗一貢京師而中間兩絶及世宗時無歳不貢矣保¶
融以謂器械金帛皆土地常産不足以効誠節乃遣其¶
弟保紳來朝世宗益嘉之初季興之鎮梁以兵五千為¶
牙兵衣食皆給於梁至眀宗時歳給以鹽萬三千石後¶
不復給及世宗平淮故命泰州給之保融性迂緩無材¶
能而事無大小皆委其弟保朂其従叔従義謀為亂為¶
其徒髙知訓所告徙之松滋而殺之宋興保融懼一嵗¶
之間三入貢建隆元年以疾卒年四十一贈太尉謚曰¶
貞懿弟保朂立¶
<pb:KR2a0030_WYG_069-7b>¶
保朂字省躬従誨第十子也保融卒拜節度使三年保¶
朂疾謂其将梁延嗣曰我疾遂不起兄弟孰可付之後¶
事者延嗣曰公不念貞懿王乎先王寝疾以軍府付公¶
今先王子繼冲長矣保朂曰子言是也即以繼冲判内¶
外兵馬十一月保朂卒年三十九贈侍中保融之子繼¶
冲立¶
繼冲字成和保朂卒拜節度使湖南周行逄卒子保權¶
<pb:KR2a0030_WYG_069-8a>¶
立其將張文表作亂建隆四年太祖命慕容延釗等討¶
之延釗假道荆南約以兵過城外繼冲大將李景威曰¶
兵尚權譎城外之約不可信也宜嚴兵以待之判官孫¶
光憲叱之曰汝峽江一民爾安識成敗且中國自周世¶
宗時已有混一天下之志况聖宋受命真主出邪王師¶
豈易當也因勸繼冲去斥堠封府庫以待繼冲以為然¶
景威出而歎曰吾言不用大事去矣何用生為因扼吭¶
而死延釗軍至繼冲出逆於郊而前鋒遽入其城繼冲¶
亟歸見旌旗甲馬布列衢巷大懼即詣延釗納牌印太¶
<pb:KR2a0030_WYG_069-8b>¶
祖優詔復命繼冲為節度使乾徳元年有事於南郊繼¶
冲上書願陪祠九月具文告三廟率其将吏宗族五百¶
餘人朝於京師拜武寧軍節度使以卒光憲拜黄州刺¶
史其後事具國史(季興興滅年世甚眀諸書皆同盖自梁開平元年鎮荆南至皇朝乾德元)¶
(年國除凡五十七年)¶
　五代史巻六十九¶
<pb:KR2a0030_WYG_069-9a>¶
　五代史巻六十九考證¶
髙季興傳韓珙等十餘人○珙監夲訛琪今従閣本¶
従誨傳從誨以父自絶於唐懼復見討乃遣使者聘於¶
　楚楚王馬殷為之請命於唐而従誨亦遣押衙劉知¶
　謙奉表自歸進贖罪銀眀宗納之○(臣文清)¶
　按通鑑載季興附於吳従誨襲位謂僚佐曰唐近而¶
　吳逺舍近臣逺非計也乃因楚王殷以謝罪於唐又¶
　遺山南東道節度使安元信書求保奏復修職貢元¶
　信以従誨書聞帝許之與此小異然較詳¶
<pb:KR2a0030_WYG_069-9b>¶
保融傳皆委其弟保朂○監夲闕其弟二字今従南夲¶
　增正¶
　五代史巻六十九考證¶
