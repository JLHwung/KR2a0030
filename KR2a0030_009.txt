# -*- mode: mandoku-view -*-
#+TITLE: 新五代史
#+DATE: 2018-03-31 09:03:23.942619
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷九
<pb:KR2a0030_WYG_009-1a>¶
欽定四庫全書¶
　五代史巻九¶
宋　　　歐　　　陽　　　修　　　撰¶
¶
晉本紀第九¶
出帝父敬儒髙祖兄也為唐莊宗騎將早卒髙祖以其¶
子重貴為子髙祖六子五皆早死而重睿㓜故重貴得¶
立重貴少而謹厚善騎射髙博士王震教以禮記¶
乆之不能通大義謂震曰此非我家事也髙祖為契丹¶
所立謀以一子留守太原契丹使盡出諸子自擇之指¶
<pb:KR2a0030_WYG_009-1b>¶
重貴曰此眼大者可也遂拜金紫光祿大夫行太原尹¶
北京留守知河東節度事天福二年九月詔拜左金吾¶
衞上將軍三年冬為開封尹封鄭王加太尉同中書門¶
下平章事六年髙祖幸鄴留守東京已而為廣晉尹徙¶
封齊王¶
七年六月乙丑髙祖崩皇帝即位于柩前庚午使左驍¶
衞將軍石徳超以御馬二撲祭于相州之西山(夷狄之禮也)¶
<pb:KR2a0030_WYG_009-2a>¶
如京師使李仁廓使于契丹契丹使美楞来丙子馮道¶
為大行皇帝山陵使門下侍郎竇貞固為副太常卿崔¶
棁為禮儀使户部侍郎呂琦為鹵簿使御史中丞王易¶
簡為儀仗使(舊史實錄無橋道頓遞使疑不置或闕書漢髙祖亦然)已卯四方館¶
使宋崇節右金吾衞大將軍梁言使于契丹秋七月壬¶
辰皇祖母劉氏崩輟視朝三日(髙祖所生母也髙祖時尊為皇太后矣其崩也)¶
(䘮𦵏不用后禮見恩禮之薄不書曰皇太后者於帝為祖母也曰崩正其名也)丁酉使石徳超¶
撲馬于相州之西山(前巳備見故文省)庚子大赦甲辰契丹使¶
通事来八月戊午髙行周克襄州(安従進自焚死故不書伏誅)庚申¶
<pb:KR2a0030_WYG_009-2b>¶
天平軍節度使景延廣義成軍節度使李守貞彰徳軍¶
節度使郭謹進錢粟助作山陵甲子契丹使隆鄂特来庚¶
午𦵏皇祖母於魏縣癸酉契丹使其客省使張九思来¶
九月辛丑李守貞為大行皇帝山陵都部署冬十月已¶
未契丹使錫里来庚午囘鶻遣使者来十一月契丹使¶
大卿来庚寅𦵏聖文章武孝皇帝于顯陵(陵在河南夀安縣五代之)¶
(亂至此七君而不得其死者五明宗雖善終而愍帝不克𦵏至廢帝時始克𦵏故皆不書至此始見子得𦵏其)¶
<pb:KR2a0030_WYG_009-3a>¶
(父故并祔廟詳書之)已亥牛羊使董殷使于契丹庚子祔髙祖神¶
主于太廟辛丑蠲髙祖靈車所過民租之半十二月庚¶
午北京留守劉知逺進百頭穹廬(穹廬夷狄之用也)契丹于越¶
使凌古結来辛未又使野里已来丙子于闐使都督劉¶
再昇来沙州曹元深𤓰州曹元忠皆遣使者附再昇以¶
来旱蝗¶
八年春正月契丹于越使武都温来二月壬子景延廣¶
為御營使已未如東京赦廣晉府囚庚申次澶州赦囚¶
乙丑至自鄴都庚午寒食望祭顯陵于南莊焚御衣紙¶
<pb:KR2a0030_WYG_009-3b>¶
錢(焚衣野祭之類皆閭巷人之事也用之天子見禮樂壊甚)三月已卯朔趙瑩罷晉¶
昌軍節度使桑維翰為侍中辛丑引進使太府卿孟承¶
誨使于契丹蝗夏四月庚午董殷使于契丹供奉官張¶
福率威順軍捕蝗于陳州五月泰寕軍節度使安審信¶
捕蝗于中都丁亥追封皇伯敬儒為宋王癸卯馮道罷¶
甲辰以旱蝗大赦六月庚戌祭蝗于臯門癸亥供奉官¶
七人帥奉國軍捕蝗于京畿辛未括借民粟殺藏粟者¶
<pb:KR2a0030_WYG_009-4a>¶
秋七月甲午冊皇太后丁酉射于南莊契丹使美楞等¶
来甲辰供奉官李漢超帥奉國軍捕蝗于京畿八月丁¶
未朔募民捕蝗易以粟辛亥檢民青苖九月戊寅尊秦¶
夫人安氏為皇太妃丙申幸大年莊及景延廣第冬¶
十月戊申立馮氏為皇后(馮氏於帝為叔母)壬子畋于近郊幸¶
沙䑓丙寅契丹使通事劉𦙍来庚午括借民粟十一月¶
已卯董殷使于契丹甲申幸八角閲馬牧乙未契丹使¶
美楞来戊戌齊州刺史楊承祚奔于青州辛丑髙麗使¶
其廣評侍郎金仁逢来十二月癸丑給事中邊光範登¶
<pb:KR2a0030_WYG_009-4b>¶
州刺史郭彦威使于契丹甲寅髙麗使太相来平盧軍¶
節度使楊光逺反淄州刺史翟進宗死之¶
開運元年春正月甲戌朔契丹寇滄州已卯陷貝州庚¶
辰歸徳軍節度使髙行周為北面行營都部署契丹入¶
鴈門寇代州辛巳殿直王班使于契丹至于鄴都不得¶
進而復(晉自髙祖以父事契丹甚謹而嵗時遣使舊史實錄皆不書至出帝立使者旁午不絶不可勝)¶
(數故其官卑者皆略而不書班以不得進故書)大饑壬午前静難軍節度使李¶
<pb:KR2a0030_WYG_009-5a>¶
周留守東京景延廣為御營使乙酉北征丙戌契丹寇¶
黎陽辛卯講武于澶州契丹屯于元城趙延夀寇南樂¶
甲午劉知逺為幽州道行營招討使括馬丙申契丹寇¶
黎陽辛丑劉知逺及契丹偉王戰于秀容敗之博州刺¶
史周儒叛降于契丹二月戊申前軍都虞候李守貞及¶
契丹戰于馬家渡敗之癸丑北面行營都虞候馬全節¶
及契丹戰于北平敗之三月癸酉及契丹戰于戚城契¶
丹去(戰而兩各傷失収兵徐去晉不能追故以自去為文)巳丑冀州刺史白従暉¶
及契丹戰于衡水敗之癸巳籍民為武定軍夏四月契¶
<pb:KR2a0030_WYG_009-5b>¶
丹陷徳州沿河巡檢使梁進敗之取徳州甲寅至自澶¶
州赦京師已未馬全節及契丹戰于定豐敗之辛酉率¶
借民財五月戊寅李守貞討楊光逺丁亥鄴都留守張¶
従恩為貝州行營都部署辛卯李守貞為青州行營都¶
部署六月克淄州丙午復置樞宻使丁未侍中桑維翰¶
為中書令充樞宻使丙辰河決滑州環梁山入于汶濟¶
秋七月辛未朔大赦改元已丑太子太傅劉昫守司空¶
<pb:KR2a0030_WYG_009-6a>¶
兼門下侍郎同中書門下平章事八月辛丑朔劉知逺¶
為北面行營都統順徳軍節度使杜威為都招討使戊¶
辰旌表陳州項城民史仁詡門閭九月丙子契丹寇遂¶
城樂夀代州刺史白文珂及契丹戰于七里烽敗之冬¶
十月庚戌武寜軍節度使趙在禮為北面行營副都統¶
鄴都留守馬全節為副招討使十二月已亥朔射兎于¶
臯門丁巳楊承勲囚其父光逺以降殺之(出帝巳許其不死既而命)¶
(李守貞殺之故不書伏誅)閏月乙酉徳音赦青州囚契丹寇恒州¶
二年春正月契丹陷秦州壬子馬全節及契丹戰于榆¶
<pb:KR2a0030_WYG_009-6b>¶
林兩軍皆潰戊午幸南莊張従恩留守東都辛酉髙行¶
周為御營使乙丑北征契丹去二月已巳幸黎陽横海¶
軍節度使田武為東北面行營都部署以備契丹(日以備契)¶
(丹嫌契丹已去而命將)丙子大閲于戚城丙戌閲馬於鐵丘丙申¶
端明殿學士尚書户部侍郎馮玉為户部尚書樞宻使¶
三月戊戌契丹陷祁州刺史沈斌死之丁未畋于戚城¶
庚戌馬全節克秦州辛亥易州戍將孫方諫及契丹轄¶
<pb:KR2a0030_WYG_009-7a>¶
哩戰于狼山敗之甲寅杜威克滿城乙卯克遂城庚申¶
杜威及契丹戰于陽城敗之追奔至于衞村又敗之夏¶
四月戊寅勞旋于戚城已卯勞旋于王莽河甲申至自¶
澶州赦左右軍囚庚寅大賞軍功五月丙申朔大赦丙¶
午幸南莊六月丁卯射于繁䑓幸杜威第旱秋八月甲¶
子朔廢二舞丙寅和凝罷馮玉為中書侍郎同中書門¶
下平章事辛未閲馬于茂澤陂丁丑括馬九月已亥閲¶
馬于萬龍岡幸李守貞第冬十月丁丑髙麗使其廣評¶
侍郎韓𤣥珪禮賔卿金亷等来戊寅射兎于硯䑓戊子¶
<pb:KR2a0030_WYG_009-7b>¶
髙麗使其兵部侍郎劉崇規内軍卿朴藝言来十一月¶
戊戌封王武為髙麗國王已已射兎于臯門幸沙䑓十¶
二月丁丑臘畋于郊丁亥桑維翰罷開封尹趙瑩為中¶
書令李崧守侍中樞宻使¶
三年春二月丙子囘鶻使突厥陸来壬午射鴨于板橋¶
幸南莊夏六月孫方諫以狼山叛附于契丹丙寅契丹¶
寇邊已丑李守貞為行營都部署義成軍節度使皇甫¶
<pb:KR2a0030_WYG_009-8a>¶
遇為副河決魚池大饑羣盜起秋七月大雨水河決楊¶
劉朝城武徳八月辛酉河溢厯亭九月河決澶滑懐州¶
辛丑行營馬軍排陣使張彦澤及契丹戰于新興敗之¶
癸卯劉知逺及契丹戰于朔州敗之大雨霖河決臨黄¶
冬十月河決衞州丙寅河決原武辛未杜威為北面行¶
營都招討使李守貞為兵馬都監十一月永静軍節度¶
使梁漢璋及契丹戰于瀛州敗績契丹寇鎮定十二月¶
已未杜威軍于中渡壬戌奉國都指揮使王清及契丹¶
戰于滹沱敗績死之(戰將殁于陣守將殁于城而不書死者以其志未可知也或欲走而)¶
<pb:KR2a0030_WYG_009-8b>¶
(不得或欲降而未暇遽以被殺爾若不走不降而死節明者自書死如清是巳)杜威李守貞張¶
彦澤以其軍叛降于契丹庚午射兎于沙䑓壬申張彦¶
澤犯京師殺開封尹桑維翰契丹滅晉(出帝雖存而晉則亡矣故書滅)¶
嗚呼余書封子重貴為鄭王又書追封皇伯敬儒為宋¶
王者豈無意哉禮兄弟之子猶子也重貴書子可矣敬¶
儒出帝父也書曰皇伯者何哉出帝立不以正而絶其¶
所生也蓋出帝於髙祖得為子而不得為後者髙祖自¶
<pb:KR2a0030_WYG_009-9a>¶
有子也方髙祖疾病抱其子重睿寘於馮道懐中而託¶
之出帝豈得立邪晉之大臣既違禮廢命而立之以謂¶
出帝為髙祖子則得立為敬儒子則不得立於是深諱¶
其所生而絶之以欺天下為真髙祖子也禮曰為人後¶
者為其父母服使髙祖無子出帝得為後而立以正則¶
不待絶其所生以為欺也故余書曰追封皇伯敬儒為¶
宋王者以見其立不以正而滅絶天性臣其父而爵之¶
以欺天下也¶
　五代史巻九¶
<pb:KR2a0030_WYG_009-9b>¶
<pb:KR2a0030_WYG_009-10a>¶
　五代史巻九考證¶
晉出帝紀丁亥追封皇伯敬儒為宋王○(臣會汾)按敬¶
　儒即帝本生父従唐舊制亦無稱皇伯之禮義見總¶
　論内¶
　五代史巻九考證¶
<pb:KR2a0030_WYG_009-10b>¶
