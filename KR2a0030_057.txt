# -*- mode: mandoku-view -*-
#+TITLE: 新五代史
#+DATE: 2018-03-31 09:03:24.181643
#+PROPERTY: ID KR2a0030
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷五十七
<pb:KR2a0030_WYG_057-1a>¶
欽定四庫全書¶
　五代史巻五十七¶
宋　　　歐　　　陽　　　修　　　撰¶
¶
雜傳第四十五¶
李崧深州饒陽人也崧幼聰敏能文章為鎮州參軍唐¶
魏王繼岌為興聖宫使領鎮州節度使以推官李蕘掌¶
書記崧謂掌書吕柔曰魏王皇子天下之望書奏之職¶
非蕘所當柔私使崧代為之以示盧質馮道道等皆以¶
為善乃以崧為興聖宮巡官拜協律郎繼岌與郭崇韜¶
<pb:KR2a0030_WYG_057-1b>¶
伐蜀以崧掌書記繼岌已破蜀劉皇后聽䜛者言隂遣¶
人之蜀敎繼岌殺崇韜人情不安崧入見繼岌曰王何¶
為作此危事誠不能容崇韜至洛誅之何晚今逺軍五¶
千里不見咫尺之詔而殺大臣動揺人情是召亂也繼¶
岌曰吾亦悔之柰何崧乃召書吏三四人登樓去梯夜¶
以黄紙作詔書倒用都統印眀旦告諭諸軍人心乃定¶
師還繼岌死於道崧至京師任圜判三司用崧為鹽鐵¶
<pb:KR2a0030_WYG_057-2a>¶
判官以内憂去職還鄊里服除范延光居鎮州辟崧掌¶
書記延光為樞密使崧拜拾遺直樞密院累遷戸部侍¶
郎端眀殿學士長興中明宗春秋高秦王從榮多不法¶
晉髙祖為六軍副使懼禍及求出外藩是時契丹入鴈¶
門明宗選將以捍太原晉髙祖欲之樞密使范延光趙¶
延夀等議將乆不決眀宗怒甚責延夀等延夀等惶恐¶
欲以康義誠應選崧獨曰太原國之北門宜得重臣非¶
石敬瑭不可也由是從崧議晉髙祖深徳之隂遣人謝¶
崧曰為浮屠者必合其尖盖欲使崧終始成已事也其¶
<pb:KR2a0030_WYG_057-2b>¶
後晉髙祖以兵入京師崧竄匿伊闕民家晋髙祖召為¶
戸部侍郎拜中書侍郎同中書門下平章事兼樞密使¶
丁内艱起復髙祖崩出帝即位以崧兼判三司與馮玉¶
對掌樞密是時晋兵敗契丹於陽城趙延夀在幽州詐¶
言思歸以誘晋兵崧等信之初漢髙祖在晉掌親軍為¶
侍衛都指揮使與杜重威同制加平章事漢髙祖恥之¶
怒不肯謝晉髙祖遣和凝諭之乃謝其後漢髙祖出居¶
<pb:KR2a0030_WYG_057-3a>¶
太原重威代為侍衛使崧亦數稱重威之材於是漢髙¶
祖以崧為排已深恨之崧又信延夀之詐以為然卒以¶
重威將大兵其後敗于中渡晉遂以亡契丹耶律徳光¶
犯京師徳光素聞延夀等稱崧為人及入京師謂人曰¶
吾破南朝得崧一人而已乃拜崧太子太師契丹北還¶
命崧以族俱行留之鎮州其後滿荅棄鎮州崧與馮道¶
等得還髙祖素不悦崧又為怨者譖之言崧為契丹所¶
厚故崧遇漢權臣常惕惕為謙謹莫敢有所忤初漢髙¶
祖入京師以崧第賜蘇逢吉崧家遭亂多埋金寳逢吉¶
<pb:KR2a0030_WYG_057-3b>¶
悉有之而崧弟嶼嶬與逢吉子弟同舍酒酣出怨言以¶
為奪我第崧又以宅劵獻逢吉逢吉尤不喜漢法素嚴¶
楊邠史𢎞肇多濫刑法嶼僕葛延遇為嶼商賈多乾沒¶
其貲嶼笞責之延遇夜宿逢吉部曲李澄家以情告澄¶
是時髙祖將葬睿陵河中李守貞反澄乃敎延遇告變¶
言崧與其甥王凝謀因山陵放火焚京師又以蠟丸書¶
通守貞逢吉遣人召崧至第從容告之崧知不免乃以¶
<pb:KR2a0030_WYG_057-4a>¶
幼女托逢吉逢吉送崧侍衛獄崧出乗馬從者去無一¶
人崧恚曰自古豈有不死之人然亦豈有不亡之國乎¶
乃自誣伏族誅崧素與翰林學士徐台符相善後周太¶
祖立台符告宰相馮道請誅葛延遇道以延遇數經赦¶
宥難之樞密使王峻聞之多台符有義乃奏誅延遇¶
李鏻唐宗室子也其伯父陽事唐咸通間為給事中鏻¶
少舉進士累不中客河朔間自稱清海軍掌書記謁定¶
州王處直處直不為禮乃易其緑衣更為緋衣謁常山¶
李𢎞規𢎞規進之趙王王鎔鎔留為從事其後張文禮¶
<pb:KR2a0030_WYG_057-4b>¶
弑鎔自立遣鏻聘唐莊宗於太原鏻為人利口敢言乃¶
隂為莊宗畫文禮可破之策後文禮敗莊宗以鏻為支¶
使莊宗即位拜鏻宗正卿以李瓊為少卿獻祖懿祖墓¶
在趙州昭慶縣唐國初建鏻瓊上言獻祖宣皇帝建初¶
陵懿祖光皇帝啓運陵請置臺令縣中無頼子自稱宗¶
子者百餘人宗正無譜諜莫能考按有民詣寺自言世¶
為丹陽竟陵臺令厚賂宗正吏鏻瓊不復詳考遂補為¶
<pb:KR2a0030_WYG_057-5a>¶
令民即持絳幡招置部曲侵奪民田百餘頃以謂陵園¶
壖地民訴于官不能決以聞莊宗下博士問故唐¶
諸帝陵寢所在博士言丹陽在今潤州而竟陵非¶
唐事鏻不學無知不足以備九卿坐貶司農少卿出為¶
河中節度副使眀宗即位以鏻故人召還累遷户部尚¶
書鏻意頗希大用嘗謂馮道趙鳯曰唐家故事宗室皆¶
為宰相今天祚中興宜按舊典鏻雖不才嘗事莊宗霸¶
府識今天子於藩邸論才較業何後衆人而乆寘班行¶
於君安乎道等惡其言後楊溥牒者見鏻言事鏻謂¶
<pb:KR2a0030_WYG_057-5b>¶
安重誨曰楊溥欲歸國乆矣若朝廷遣使諭之可以召¶
也重誨信之以玉帯與牒者使為信乆而無效由是貶¶
鏻兖州行軍司馬鏻與廢帝有舊愍帝時為兵部尚書¶
奉使湖南聞廢帝立喜以為必用己為相還過荆南謂¶
髙從誨曰士固有否泰吾不為時用乆矣今新天子即¶
位我將用矣乃就從誨求寳貨入獻以為賀從誨與馬¶
紅装拂二猓&KR1738;皮一因為鏻置酒問其副使馬承翰今¶
<pb:KR2a0030_WYG_057-6a>¶
朝廷之臣孰有公輔之望承翰曰尚書崔居儉左丞姚¶
顗其次太常盧文紀也從誨笑顧左右取進奏官報狀¶
示鏻顗與文紀皆拜平章事矣鏻慙失色還遂獻其皮¶
拂廢帝終不用初李愚自太常卿作相而盧文紀代之¶
及文紀作相鏻乃求為太常卿及拜命中謝曰臣叨入¶
相之資朝士傳以為笑鏻事晉累遷太子太保漢髙祖¶
即位拜鏻司徒居數月卒年八十八贈太傅¶
賈緯鎮州獲鹿人也少舉進士不中州辟參軍唐天成¶
中范延光鎮成徳辟趙州軍事判官遷石邑令緯長於¶
<pb:KR2a0030_WYG_057-6b>¶
史學唐自武宗已後無實録史官之職廢緯采次傳聞¶
為唐年補録六十五巻當唐之末王室微弱諸侯强盛¶
征伐擅出天下多事故緯所論次多所闕誤而喪亂之¶
際事迹粗存亦有補於史氏晉天福中為太博士非¶
其好也數求為史職改屯田員外郎起居郎史館修撰¶
與修唐書丁内艱服除知制誥累遷中書舍人諫議大¶
夫給事中復為修撰漢隠帝時詔與王伸竇儼等同修¶
<pb:KR2a0030_WYG_057-7a>¶
晉髙祖出帝漢髙祖實録初桑維翰為相常惡緯為人¶
待之甚薄緯為維翰傳言維翰死有銀八千鋌翰林學¶
士徐台符以為不可數以非緯緯不得已更為數千鋌¶
廣順元年實録成緯求遷官不得由是怨望是時宰相¶
王峻監修國史緯書日厯多言當時大臣過失峻見之¶
怒曰賈給事子弟仕宦亦要門閥奈何厯詆當朝之士¶
使其子孫何以仕進言之髙祖貶平盧軍行軍司馬眀¶
年卒于青州¶
叚希堯河内人也晉髙祖為河東節度使以希堯為判¶
<pb:KR2a0030_WYG_057-7b>¶
官髙祖軍屯忻州軍中有擁髙祖呼萬嵗者髙祖惶惑¶
不知所為希堯勸髙祖斬其亂首乃止髙祖將舉兵於¶
太原與其賓佐謀希堯以為不可髙祖雖不聽然重其¶
為人不之責也髙祖入立希堯比諸將吏恩澤最薄乆¶
之稍遷諫議大夫使于吴越是時江淮不通凡使吳越¶
者皆泛海而多風波之患希堯過海遭大風左右皆恐¶
懼希堯曰吾平生不欺汝等恃吾可無恐也已而風亦¶
<pb:KR2a0030_WYG_057-8a>¶
止厯萊懐棣三州刺史出帝時為吏部侍郎判東西銓¶
事累遷禮部尚書卒年七十九贈太子少保¶
張允鎮州人也少事鎮州為張文禮參軍唐莊宗討張¶
文禮允脱身降莊宗繫之獄文禮敗乃出之為魏州功¶
曹趙在禮辟節度推官厯滄兗二鎮掌書記入為監察¶
御史累遷水部員外郎知制誥廢帝皇子重美為河南¶
尹掌六軍以允剛介乃拜允給事中為六軍判官罷遷¶
左散騎常侍晉髙祖即位屢赦天下允為駮赦論以獻¶
曰管子曰凡赦者小利而大害乆而不勝其禍無赦者¶
<pb:KR2a0030_WYG_057-8b>¶
小害而大利乆而不勝其福又漢之吳漢疾篤帝問漢¶
所欲言漢曰惟願陛下無赦爾蓋行赦不以為恩不行¶
赦不以為無恩罰有罪故也自古皆以水旱則降德音¶
而宥過開狴牢而出囚冀感天心以救其災者非也假¶
有二人之訟者一有罪而一無罪若有罪者見捨則無¶
罪者㗸寃此乃致災之道非救災之術也至使小人遇¶
天災則皆喜而相勸以為惡曰國將赦矣必捨我以救¶
<pb:KR2a0030_WYG_057-9a>¶
災如此則是教民為惡也夫天之為道福善而禍淫若¶
捨惡人而變災為福則是天又喜人為惡也凡天之降¶
災所以警戒人主節嗜慾務勤儉恤鰥寡正刑罰而巳¶
是時晉髙祖方好臣下有言覽之大悦允事漢為吏部¶
侍郎隠帝誅戮大臣京師皆恐允常退朝不敢還家止¶
于相國寺周太祖以兵入京師允匿于佛殿承塵墜而¶
卒年六十五¶
王松父徽為唐僖宗宰相松舉進士後唐時厯刑部郎¶
中唐末從事方鎮晋髙祖鎮太原辟松節度判官晉髙¶
<pb:KR2a0030_WYG_057-9b>¶
祖即位拜右諫議大夫累拜工部尚書出帝北遷蕭翰¶
立許王從益於京師以松為左丞相漢髙祖入洛先遣¶
人馳詔東京百官嘗授偽命者皆焚之使勿自疑由是¶
御史臺悉歛百官偽勑焚之松以手指其胷引郭子儀¶
自誚以語人曰此乃二十四考中書令也聞者笑之後¶
松子仁寳為李守貞河中支使守貞反松以子故上書¶
自陳髙祖憐之但使解職而已松有田城東嵗時往來¶
<pb:KR2a0030_WYG_057-10a>¶
京師以疾卒¶
裴皥字司東河東人也裴氏自晉魏以来世為名族居¶
燕者號東眷居涼者號西眷居河東者號中眷皥出於¶
名家而容止端秀性剛急直而無隠少好學唐光化中¶
舉進士拜校書郎拾遺補闕事梁為翰林學士中書舍¶
人事後唐為禮部侍郎皥喜論議每陳朝廷闕失多斥¶
權臣改太子賔客以老拜兵部尚書致仕晉髙祖時起¶
為工部尚書復以老告拜右僕射致仕卒年八十五贈¶
太子太保皥以文學在朝廷乆宰相馬𦙍孫桑維翰皆¶
<pb:KR2a0030_WYG_057-10b>¶
皥禮部所放進士也後𦙍孫知舉放牓引新進士詣皥¶
皥喜作詩曰門生門下見門生世傳以為榮維翰已作¶
相嘗過皥皥不迎不送人或問之皥曰我見桑公於中¶
書庶寮也桑公見我於私第門生也何迎送之有人亦¶
以為當¶
王仁裕字徳輦天水人也少不知書以狗馬弹射為樂¶
年二十五始就學而為人儁秀以文辭知名秦帥辟為¶
<pb:KR2a0030_WYG_057-11a>¶
秦州節度判官秦州入于蜀仁裕因事蜀為中書舍人¶
翰林學士唐莊宗平蜀仁裕事唐復為秦州節度判官¶
王思同鎮興元辟為從事思同留守西京以為判官廢¶
帝舉兵鳳翔思同戰敗廢帝得仁裕聞其名不殺寘之¶
軍中自廢帝起事至其入立馳檄諸鎮詔書誥命皆仁¶
裕為之乆之以都官郎中充翰林學士晉髙祖入立罷¶
職為郎中厯司封左司郎中諫議大夫漢髙祖時復為¶
翰林學士承㫖累遷户部尚書罷為兵部尚書太子少¶
保顯徳三年卒年七十七贈太子少師仁裕性曉音律¶
<pb:KR2a0030_WYG_057-11b>¶
晉髙祖初定雅樂宴羣臣於永福殿奏黄鍾仁裕聞之¶
曰音不純肅而無和聲當有争者起於禁中已而兩軍¶
校鬬昇龍門外聲聞于内人以為神喜為詩其少也嘗¶
夢剖其腸胃以西江水滌之顧見江中沙石皆為篆籀¶
之文由是文思益進乃集其平生所作詩萬餘首為百¶
巻號西江集仁裕與和凝於五代時皆以文章知名又¶
嘗知貢舉仁裕門生王溥凝門生范質皆至宰相時稱¶
<pb:KR2a0030_WYG_057-12a>¶
其得人¶
裴羽字用化其父贄相唐僖宗官至司空羽以一品子¶
為河南夀安尉事梁為御史臺主簿改監察御史唐明¶
宗時為吏部郎中與右散騎常侍陸崇使于閩為海風¶
所飃至錢塘是時吳越王錢鏐與安重誨有隙唐方絶¶
鏐朝貢羽等被留經嵗而崇以疾卒後鏐遣羽還羽求¶
載崇尸與俱歸鏐初不許羽以語感動鏐乃惻然許之¶
因附羽表自歸明宗得鏐表大喜由是吳越復通於中¶
國羽䕶崇喪至京師及其橐装還其家士人皆多羽之¶
<pb:KR2a0030_WYG_057-12b>¶
義羽周太祖時為左散騎常侍卒贈户部尚書¶
王延字世美鄭州長豐人也少好學嘗以賦謁梁相李¶
琪琪為之稱譽薦為即墨縣令馮道作相與延故人召¶
拜左補闕遷水部員外郎知制誥拜中書舍人權知貢¶
舉吏部尚書盧文紀與故相崔恊有隙是時協子頎方¶
舉進士文紀謂延曰吾嘗譽子于朝貢舉選士當求實¶
效無以虛名取人昔有越人善泅生子方晬其母浮之¶
<pb:KR2a0030_WYG_057-13a>¶
水上人怪而問之則曰其父善泅子必能之若是可乎¶
延退而笑曰盧公之言為崔協也恨其父遂及其子邪¶
眀年選頎甲科人皆稱其公累遷刑部尚書以太子少¶
保致仕卒年七十三延為人重然諾與其弟規相友愛¶
五代之際稱其家法焉¶
馬重績字洞微其先出於北狄而世事軍中重績少學¶
數術明太一五紀八象三綂大厯居于太原唐莊宗鎮¶
太原每用兵征伐必以問之重績所言無不中拜大理¶
司直明宗時廢不用晉髙祖以太原拒命廢帝遣兵圍¶
<pb:KR2a0030_WYG_057-13b>¶
之勢甚危急命重績筮之遇同人曰天火之象乾健而¶
離君之徳也明者南面而嚮之所以治天下也¶
同人者人所同也必有同我者焉易曰戰乎乾乾西北¶
也又曰相見乎離離南方也其同我者自北而南乎乾¶
西北也戰而勝其九月十月之交乎是嵗九月契丹助¶
晉擊敗唐軍晉遂有天下拜重績太子右贊善大夫遷¶
司天監明年張從賔及命重績筮之遇隨曰南瞻析木¶
<pb:KR2a0030_WYG_057-14a>¶
木不自續虛而動之動隨其覆嵗將秋矣無能為也七¶
月而從賔敗髙祖大喜賜以良馬噐幣天福三年重績¶
上言厯象王者所以正一氣之元宣萬邦之命而古今¶
所紀考審多差宣明氣朔正而星度不驗崇𤣥五星得¶
而嵗差一日以宣明之氣朔合崇𤣥之五星二厯相參¶
然後符合自前世諸厯皆起天正十一月為嵗首用太¶
古甲子為上元積嵗愈多差濶愈甚臣輒合二厯創為¶
新法以唐天寳十四載乙未為上元雨水正月中氣為¶
氣首詔下司天監趙仁琦張文皓等考覆得失仁琦等¶
<pb:KR2a0030_WYG_057-14b>¶
言明年庚子正月朔用重績厯考之皆合無舛乃下詔¶
班行之號調元厯行之數嵗輒差遂不用重績又言漏¶
刻之法以中星考晝夜為一百刻八刻六十分刻之二¶
十為一時時以四刻十分為正此自古所用也今失其¶
傳以午正為時始下侵未四刻十分而為午由是晝夜¶
昬曉皆失其正請依古改正從之重績卒年六十四¶
趙延義字子英秦州人也曽祖省躬通數術避亂于蜀¶
<pb:KR2a0030_WYG_057-15a>¶
父温珪事蜀王建為司天監每為建占吉凶小不中輒¶
加詰責温珪臨卒戒其子孫曰數術吾世業然吾仕亂¶
國得罪而幾死者數矣子孫能以佗道仕進者不必為¶
也然延義少亦以此仕蜀為司天監蜀亡仕唐為星官¶
延義兼通三式頗善相人契丹滅晉延義隨虜至鎮州¶
李筠白再榮謀逐滿達歸漢猶豫未決延義假述數術¶
贊成之周太祖自魏以兵入京師太祖召延義問漢祚¶
短促者天數邪延義言王者撫天下當以仁恩徳澤而¶
漢法深酷刑罰枉濫天下稱寃此其所以亡也是時太¶
<pb:KR2a0030_WYG_057-15b>¶
祖方以兵圍蘇逄吉劉銖第欲誅其族聞延義言悚然¶
因貸其族二家獲全延義事周為太府卿判司天監以¶
疾卒¶
　五代史巻五十七¶
